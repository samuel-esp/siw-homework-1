# Sistemi Informativi Su Web Homework 1

Stiamo scrivendo il codice per il sistema informativo di un ente che eroga corsi di formazione. Per ogni corso è memorizzato il nome, la data di inizio e la durata in mesi. A ogni corso sono iscritti più allievi. Gli allievi sono dipendenti di società esterne: per ogni allievo sono di interesse il nome e il cognome, la data e il luogo di nascita, il numero di matricola, l’indirizzo di posta elettronica. Ogni allievo è dipendente di una ed una sola società e può essere iscritto ad uno o più corsi. Per ogni azienda sono di interesse la ragione sociale, l’indirizzo della sede (via, numero civico, comune, cap, provincia), il numero di telefono. Ogni corso è tenuto da uno ed un solo docente; ogni docente può tenere più corsi. I docenti sono consulenti: per ogni docente sono di interesse il nome e il cognome, la data e il luogo di nascita, il numero di partita iva.
Ipotizzando che i casi d’uso prevedano che l’associazione tra allievo e società di consulenza sia monodirezionale (da allievo a società), che l’associazione tra docente e corso sia bidirezionale, e che l’associazione tra corso e allievo sia bidirezionale, scrivere il codice delle entità JPA Corso, Docente, Societa, Allievo specificando e motivando con ipotesi opportune (in massimo 2 righe di commento Java) politiche di fetch e di cascade per le associazioni.
